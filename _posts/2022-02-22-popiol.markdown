---
layout: page
title:  Popiół
date:   2022-02-22 15:39:40
archetype: text
categories: text
permalink: /:categories/:title
---
<br/>

<h5>

<p style="text-indent: 6%; ">Nie miał planów na życie. Mimo to zawsze wiedział, za co się zabrać. Życie samo się nie namaluje – mawiał. Opiekował się swoim domem najlepiej na świecie. Znał położenie każdej rzeczy na pamięć. Lubił porządek, choć często miał bałagan na biurku. Wstawał wczesnym rankiem. Niebo dopiero co się rozjaśniało lub panowała jeszcze ciemność. Budził się do życia za każdym razem inaczej, jednakże dzień w dzień, tuż po wstaniu z łóżka odprawiał swój niezmienny od lat rytuał. Uchylał okno i  wtykał swój długi nos w szparę, po czym brał głębokie hausty świeżego powietrza. Nic nie przywoływało tak wyraźnych wspomnień i ciarek na plecach, jak ten zapach. Prawdopodbnie nic nie nadawało większego sensu jego życiu. Później wszystko w  granicach normalności. Woda na kawę, mycie zębów i przygotowanie biurka do pracy. Pracy łatwej nie miał. Choć bez przymiotnika owo zdanie także byłoby prawdziwe. Takie czasy. Siadał na twardym, drewnianym krześle (gardził obrotowymi fotelami rodem z korporacyjnych klitek...) i pisał:
</p>

<p><i>
„Żółtoblada wstążka utkana z płatków słonecznika miażdży mi klatkę piersiową.”
</i></p>

<p style="text-indent: 6%; ">Przecież to bezsens! – Często wybuchał nagłą złością w myślach, choć jego twarz wyglądała  zawsze tak samo. Lekko przymrużone oczy i ostry grymas na czole, jak gdyby ciągle się czegoś dopatrywał, jakby jego dusza pragnęła wyrwać się na zewnątrz i opuścić ciało. Mamrotał czasem coś pod nosem, nawet w towarzystwie innych. Nie panował nad tym, dlatego starał się unikać ludzi.



<p style="margin-left: 12%;">05 III 2019 r.<br/>

<p style="margin-left: 12%;">Niezbyt przyjemnie. Znowu dół. Czarny jak chińska herbata. Góra, dół, góra, dół… Bachus przejmuje kontrolę. Nie boję się, nie czuję lęku, ale nie mogę pisać. Myślę o niej. O sobie ostatnio też. Medytuję. Staram się żyć. Tik-tak-tik-tak. Doszedłem dzisiaj do wniosku,  że czas nie istnieje. Po prostu –  nie istnieje. Zostaliśmy zaprogramowani w paradygmat sekund, minut i godzin. Prawda jest taka, że to tylko fantasmagoria. Psiakrew! Znów popadam w dygresję. Wolałbym popaść w intrygę albo w nałóg.


<p style="text-indent: 6%; ">Infelix prowadził dziennik. Zapisywał tam krótkie wzmianki, które przychodziły mu nagle do głowy. Doświadczał procesu szczegółowego poznawania siebie i otaczającej go rzeczywistości.



<p style="text-indent: 6%; ">Z porannej zadumy przy kawie wyrwał go głośny dźwięk telefonu. Gwałtownym ruchem odgasił papierosa i rzucił się do słuchawki.
<p style="text-indent: 6%; ">
- Halo?
- Dzień dobry. Pan Infelix Spero?
- Tak, przy telefonie.
- Z tej strony doktor Fojbos. Proszę potwierdzić jutrzejszą wizytę.
- Potwierdzam,
- Dobrze, życzę Panu udanego dnia. Proszę nie zapomnieć o czerwonej bieliznie.
- Dziękuję. Do widzenia.


<p style="text-indent: 6%; ">Połączenie zostało zakończone. Infelix w bezruchu trzymał jeszcze przez moment słuchawkę przy uchu patrząc na tykający zegar. Po chwili ocknął się i krzyknął: "Szlag by trafił! Dochodzi dziesiąta a ja jeszcze nic nie zrobiłem. Czas brać się do roboty!". W mgnieniu oka narzucił na siebie stary wełniany sweter z powypalanymi od papierosów dziurami i udał się do swojej pracowni. Zapach terpętyny uderzał do głowy już po uchyleniu drzwi. W pokoju widniał półmrok. Okno zasłonięte było prześwitującą kotarą o ciemno pomarańczowym zabarwieniu, czyniąc przelatujące przezeń promienie słoneczne jeszcze bardziej ciepłymi. Infelix podszedł do okna i niczym hiszpański matador ściągnął płachtę majestatycznym ruchem, wznosząc tym samym w powietrzu błyszczące się drobinki kurzu. Otworzył oba skrzydła wielkiego okna na całą szerokość i oparł się o parapet odpalając papierosa. Stał tak przez dłuższą chwilę wpatrzony w pejzaż jawiących się przed nim przedwojennych kamienic na tle dwóch wież kościoła. "Ten widok zawsze spaja najbardziej rozszarpane skrawki mojej duszy. Jedyny słuszny lek na depresję" - pomyślał wypuszczając ostatni chaust siwoniebieskiego dymu przezeń.

<p style="text-indent: 6%; ">Na środku pomieszczenia znajdowała się sztaluga z obrazem o ciemnistej tonacji. Malowidło przedstawiało coś, co przypominało widok leśnej łąki pokrytej szarą mgłą, na któej rósł wielki dąb. Pod ścianą po prawej stronie od wejścia stał drewniany stół na którym leżały pędzle, paleta i media malarskie, a także kilka grubych zeszytów i szkicownik do wstępnych projektów. Pędzle były jeszcze brudne po ostatniej sesji. Infelix zajął miejsce i zabrał się do nakładania kolejnych warstw farby. Jego długie i spokojne ruchy pędzla przerwał nieoczekiwany dzwonek do drzwi. "Kogo licho niesie przy niedzieli!?". Infelix postanowił nie otwierać drzwi, żeby się nie rozpraszać i udał że jest nieobecny, jednak dzwonek rozległ się powtórnie. I po raz kolejny. I kolejny.. "Kurwa, zabije choćby to był sam Bóg". Infelix wytarł brudne od farby dłonie w starą płócienną szmatę i poirytowany ruszył by zobaczyć kto zakłóca mu spokój. Zamaszystym ruchem otworzył drzwi i już miał wykrzyczeć swój złowieszczy monolog który ułożył w drodze z pracowni, lecz gdy tylko stanął w progu zamilczał z grobową miną. Za drzwiami nikogo nie było. "Kogoś chyba do reszty pojebało. Miałem się nie denerwować. Wracam do pracy". I tak resztę dnia spędził zamknięty w swojej pracowni. 

<p style="text-indent: 6%; ">Gdy zbliżał się wieczór, Infelix wybrał się na codzienną przechadzkę. Spacereując wolnym krokiem z papierosem w ustach przyglądał się swoimi błękitnymi oczyma mijającym go duszom. Atmosfera tego wieczoru była ciężka. Może to ze względu na migrene, która dopadła Pana Spero późnym popołudniem. Coś niedawało mu cały czas spokoju. "Zgłodniałem, pomyślał w sposób, jakby sam nie był w stanie w to uwierzyć. Zajrzę do Tawerny". Lokal przepełniony był ludźmi różnej maści. Od stałych bywalców i alkoholików, przez jednostrzałowych turystów, kończąc na wiecznych tułaczach, samotnych wilkach i wszechwiedzących o życiu mędrcach. W powietrzu unosił się zapach dobrze wypieczonego mięsa i kartofli. Infelix zdjąwszy płaszcz, zasiadł przy jedynynm wolnym stoliku z dwoma krzesłami i wykonując subtelny gest ręką, przywołał kelnerkę. 

- co podać?
- podaj mi rękę
- słucham?
- daj mi swoją rękę

Kelnerka nieśmiało wyciągnęła dłoń, do której Infelix włożył dopiero co zapisaną karteczkę, mówiąc: "Przynieś mi kufel zimnego piwa."

Kelnerka śmiało włożyła kartkę w znacznie wyeksponowany biust i zniknęła za drewnianymi drzwiami z małym okrągłym lustrem weneckim.

"Wszędzie syf, wszędzie brud! A jeśli by tak.. Nie. Nie mogę pozowlić sobie na choćby chwilę słabości. Zaraz wszystko wróci do normy.. Która to godzina? 20:48. Zjem i idę spać. Jutro nowy początek."

Kelnerka wróciła z piwem i karteczką zwrotną, którą wsunęła pod kufel. Infelix włożył kartkę do wewnętrznej kieszeni marynarki i obejmując mocno wszystkimi palcami ucho kufla zasmakował z rozkoszą złotego trunu. W chwilę później ta sama kelnerka podała mu do stołu befsztyk z ciemnym sosem, bukietem surówek i duszonymi ziemniakami. Atmosfera tego wieczoru była gęsta.

<p style="text-indent: 6%; ">CDN..